Стеганографското съобщение често е предварително криптирано чрез традиционни средства и след това съобщението прикритие е модифицирано по такъв начин, че да съдържа криптираното съобщение. С помощта на уеб услугата Mozaiq ще можете да опаковате всеки файл или документ заедно с друг, така че той привидно да не съществува. Когато получателят го свали, той може да разгледа тайният текст, предназначен само и единствено за него.

За целта ви трябва .PNG или .JPEG с обем до 128 KB, а обемът на скритото стеганографско текстово съобщение може да е до 1024 символа. Просто качвате снимката си онлайн, въвеждате желаното съобщение в полето, както и парола, и натискате бутона за скриване Hide Your Message!. След това ще получите ново копие на снимката си, но в него вече е вграден и текстовият пасаж. Предайте този файл заедно с паролата на когото поискате, за да може той да прочете вашето скрито послание. За целта той трябва да посети уеб адрес и да качи там изпратения от вас файл! В общи линии, тук говорим за изключително хитър метод, но и той не е достатъчно надежден за да заблуди агентите от КГБ или NSA.

http://mozaiq.org/
http://mozaiq.org/encrypt
http://mozaiq.org/decrypt

1.Първото, което трябва да направите е да архивирате файловете (във формат zip или rar), които искате да скриете.
2.След това поставете в отделна папка архива заедно със снимката, която ще използвате – примерно в C:\Test
3.Отваряте конзолата на Windows – от бутон Start > Run, задавате команда cmd
4.В DOS прозореца напишете cd c:\test и натиснете Enter
5.Напишете copy /b името-на-снимката + името-на-zip/rar-файла името-на-новия-файл.jpg и натиснете Enter.
6.Това е. Новият файл ще бъде записан в същата папка.
Когато се опитате да го отворите – ще видите само картинката. За да видите скрития архив – трябва да отворите “снимката” с архивиращата програма, която ползвате WinRAR, WinZip или друга.

